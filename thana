কিশোরগঞ্জের কটিয়াদী থেকে মহসিন ভূঁইয়া নামের নিষিদ্ধ সংগঠন ছাত্রলীগের এক নেতাকে গ্রেফতার করেছে পুলিশ। উপজেলার বেতাল বাজার থেকে তাকে গ্রেফতার করে কটিয়াদী মডেল থানা পুলিশ।

পুলিশের একটি সূত্র জানায়, ছাত্রলীগ নেতা মহসিনকে থানায় নিয়ে যাওয়ার পর থেকে বুধবার গভীর রাত পর্যন্ত তাকে ছাড়িয়ে নিতে তদবির করেন মসূয়া ইউনিয়ন বিএনপির নেতা আব্দুল কুদ্দুস রতন।

কটিয়াদী মডেল থানার পরিদর্শক (তদন্ত) হাবিবুল্লাহ খান বলেন, ‘রতন নামের একজন থানায় এসেছিলেন। থানায় এসে বলেন, মহসিন কোনো রাজনৈতিক দলের সঙ্গে জড়িত ছিল না।’

এদিকে মহসিনের ফেসবুক আইডি সূত্রে জানা যায়, সে চট্টগ্রাম বিশ্ববিদ্যালয় ছাত্রলীগের সহসাধারণ সম্পাদক ও চট্টগ্রাম সিটি করপোরেশনের সাবেক আওয়ামী মেয়র আ জ ম নাছির উদ্দিনের ঘনিষ্ঠ। তার ছোট ভাই কটিয়াদী উপজেলা ছাত্রলীগের যুগ্ম-সাধারণ সম্পাদক।
